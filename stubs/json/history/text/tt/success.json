{
    "first": "Казан Россиянең иң зур мәдәни үзәкләренең берсе булып тора, классик казанышларны саклап кына калмыйча, мәдәниятнең күп төрле өлкәләрендә заманча, авангард юнәлешләрне үстерүгә дә булышлык итә. Татарстан башкаласын традицион рәвештә «мультикультуралы» дип атыйлар, бу тыныч яшәүче рус һәм татар мәдәниятләренең үзара баетылуын аңлата.",
    "second": {
        "head": "Мәдәният",
        "body": [
            "Республикада төрле тарихи үткәне һәм мәдәни традицияләре булган халыклар яши. Өч төп мәдәни үзара йогынты (төрки, славян-рус һәм фин-угор) кушылуы әлеге төбәкләрнең уникальлеген, мәдәни һәм тарихи кыйммәтләрнең үзенчәлеген билгели.",
            "Татарстан белән күп күренекле мәдәният эшлеклеләренең язмышлары бәйле: җырчы Фёдор Шаляпин, язучылар Лев Толстой, Сергей Аксаков һәм Максим Горький, Василий Аксёнов, шагыйрьләр Евгений Боратынский, Гавриил Державин, Марина Цветаева һәм Никита Заболоцкий, рәссамнар Иван Шишкин һәм Николай Фешин. Татар шигъриятенең классигы Габдулла Тукай, герой-шагыйрь Муса Җәлил, композиторлар Фәрит Яруллин, Салих Сәйдәшев, Нәҗип Җиһанов, София Гобәйдуллина һәм башка бик күпләр татар мәдәниятенә дан китергән."
        ]
    }
}